 FELHASZNÁLÁSI FELTÉTELEK - KALORIABAZIS.HU     
1.
A felhasználási feltételek tartalma

Ezen dokumentum a https://www.kaloriabazis.hu internet címen elérhető weboldalon (továbbiakban: kaloriabazis.hu) közölt tartalom és szolgáltatások igénybevételének felhasználási feltételeit tartalmazza.

2.
Érintett felek

Felhasználó: Felhasználónak minősül a kaloriabazis.hu weboldal látogatója valamint mindenki, aki igénybe veszi a kaloriabazis.hu által nyújtott szolgáltatások bármelyikét is.
kaloriabazis.hu: A https://www.kaloriabazis.hu, a http://www.kalóriabázis.hu és a http://kcb.hu internet címeken elérhető weboldal.

3.
A felhasználási feltételek módosítása

Az kaloriabazis.hu fenntartja magának a jogot, hogy bármikor, előre meg nem határozott rendszerességgel, egyoldalúan aktualizálja, felülvizsgálja, kiegészítse és egyéb módon módosítsa a jelen felhasználási feltételeket, és új vagy kiegészítő szabályokat, irányelveket vagy feltételeket szabjon meg a kaloriabazis.hu weboldal és a weboldal által nyújtott szolgáltatások használatára vonatkozóan.
A frissítések, felülvizsgálatok, kiegészítések, módosítások, valamint a kiegészítő szabályok, irányelvek és feltételek azonnal hatályba lépnek és a felhasználási feltételek szerves részét képezik.
A Felhasználó kötelezettsége, hogy időről időre áttekintse a felhasználási feltételek esetleges módosításait.
Amennyiben a változtatások megjelenését követően továbbra is igénybe veszi a weboldalt és a weboldal által nyújtott szolgáltatások bármelyikét is, az azt jelenti, hogy elfogadja a módosításokat és egyetért azokkal.

4.
Szolgáltatások módosítása és megszüntetése

A kaloriabazis.hu folyamatosan javítja és módosítja szolgáltatásait.
A szolgáltatások újabb funkciókkal vagy lehetőségekkel bővülhetnek, de egyes szolgáltatások és/vagy lehetőségek, ill.
funkciók meg is szűnhetnek.
A kaloriabazis.hu fenntartja magának a jogot, hogy bármikor megszüntetheti a szolgáltatások biztosítását a Felhasználók számára, illetve bármikor bevezethet vagy létrehozhat új korlátozásokat a szolgáltatásokra vonatkozóan.

Ha egy szolgáltatás és/vagy lehetőség, ill.
funkció megszűnik és ésszerű módon megoldható, akkor erre a Felhasználók kellő időben figyelmeztetést kapnak, hogy lehetőségük legyen a Felhasználónak az Ő tulajdonukat képező adatok, információk és tartalmak mentésére.
Egy szolgáltatás és/vagy lehetőség, ill.
funkció megszűntetése esetén a Felhasználó felelőssége a saját tulajdonát képező adatok, információk és tartalmak mentése.

5.
A felelősség kizárása

Az oldal használatával egyidejűleg a Felhasználó elfogadja ezen Felhasználási Feltételeket.
Az oldalt minden Felhasználó csak és kizárólag saját felelősségére használhatja! 

Minden, ami a kaloriabazis.hu oldalon megjelenik, csak javaslatnak minősül.
E javaslatok nem helyettesítik szakértő orvos tanácsát, diagnózisát vagy bármilyen előírt kezelést.
Diétás étrend összeállításához kérje dietetikus tanácsát!

A kaloriabazis.hu nem vállal felelősséget a szolgáltatások használatából és/vagy korlátozásából és/vagy megszüntetéséből eredő üzleti és/vagy magántermészetű információk elvesztéséből eredő anyagi és nem anyagi természetű károkért.

A kaloriabazis.hu nem vállal felelősséget a weboldalon közzétett tartalom pontosságáért, megbízhatóságáért, teljességérét és/vagy a weboldalon használható szoftverek és/vagy szolgáltatások pontosságáért, megbízhatóságáért, hibamentes működéséért, teljességéért, az adott célra való alkalmasságáért valamint az ezeknek a közvetett és/vagy közvetlen használatából eredő anyagi és nem anyagi természetű károkért.
Az alapanyagok és receptek esetén nem garantált a pontos összetétel és kalóriatartalom, ezért ezen adatok pontosságáért vagy valós mivoltáért a kaloriabazis.hu semmilyen felelősséget nem vállal.

A kaloriabazis.hu nem felel továbbá a rajta kívül álló okokkal (többek között, de nem kizárólag: az Internet szolgáltató és/vagy a tárhely szolgáltató és/vagy az Internetes hálózatban keletkezett technikai meghibásodások vagy kimaradások) összefüggésben keletkezett hibákért és ezek következményeiért.

A kaloriabazis.hu nem garantálja, hogy a weboldalakhoz való hozzáférés folyamatos és/vagy hibamentes lesz.
A kaloriabazis.hu weboldalon elérhető információk, tartalmak, dokumentációk, vagy más írott anyagok hozzáféréséből, illetve azok közvetett vagy közvetlen felhasználásából, a honlap használatra alkalmatlan állapotából, vagy a nem megfelelő működésből, hiányosságból, esetleges üzemzavarból, vagy félreérhetőségből eredő károkért és/vagy veszteségekért való felelősséget a kaloriabazis.hu kifejezetten kizárja.

A kaloriabazis.hu nem vállal semmilyen felelősséget a honlapon szolgáltatott információkkal, tartalmakkal, termékekkel és szolgáltatásokkal kapcsolatban, különösen a harmadik féltől beszerzett információkra, tartalmakra, termékekre és szolgáltatásokra nézve.

A kaloriabazis.hu nem vállal semmilyen felelőséget az Ön számítógépén vagy egyéb vonatkozásban keletkezett károkért a weblap használatával kapcsolatban.
A kaloriabazis.hu kizár minden felelősséget amely a weblap szolgáltatásainak közvetett vagy közvetlen felhasználásából ered.
Az kaloriabazis.hu kizár minden felelősséget amely a kaloriabazis.hu által biztosított programok használatából vagy letöltéséből, esetleges hibájából illetve az Ön számítógépén futó programmal való összeegyeztethetetlensége, vagy bármely internetes vírus miatt következik be.

6.
A szolgáltatás karbantartása

A kaloriabazis.hu jogosult a weblap karbantartása érdekében a szolgáltatást szüneteltetni minden előzetes tájékoztatás vagy értesítés nélkül.
A Felhasználó tudomásul veszi, hogy a folyamatos üzemeletetés kivételes esetekben a kaloriabazis.hu előzetes tudta és szándéka ellenére is megszakadhat.
Ilyenkor a kaloriabazis.hu mindent megtesz annak érdekében, hogy a szolgáltatás mielőbb újra elérhető legyen, de időbeli garanciát nem vállal a helyreállítás tekintetében.
A Felhasználónak tudomása van arról, hogy az Interneten az adattovábbítás illetve annak sebessége számos tényező függvénye.
A kaloriabazis.hu mindent megtesz a gyors adatcsere érdekében, de nem vállal garanciát az információ késéséért, vagy esetleges elvesztéséért.

7.
A weblap biztonsága

A Felhasználó nem sértheti meg és nem kísérelheti meg megsérteni a kaloriabazis.hu weboldal biztonságát.
A Felhasználó nem kísérelheti meg a kaloriabazis.hu weboldal sebezhetőségének vizsgálatát, kémlelését, tesztelését.
A Felhasználó nem tehet kísérletet olyan információkhoz való hozzáférésre, amikhez neki nincs jogosultsága.
A Felhasználó nem zavarhatja meg a weblap működését, a teljesség igénye nélkül ideértve a következőket: vírus elhelyezése a honlapon, a honlap túlterhelése, elárasztása levelekkel, összeomlasztása, nem kívánt e-mail-ek küldése, ideértve termékek vagy szolgáltatások propagálását és/vagy hirdetését.

Felhasználó beleegyezik abba, hogy nem használ semmilyen olyan eszközt, szoftvert vagy eljárást, amellyel megzavarja vagy megkísérli megzavarni a kaloriabazis.hu weboldal rendeltetésszerű működését vagy bármely a weblapon folytatandó tevékenységet.

8.
A Felhasználó felelőssége

A kaloriabazis.hu szolgáltatásának igénybe vétele során a Felhasználó tevékenysége által, illetve a Felhasználó magatartásával összefüggésben felmerült mindennemű vagyoni vagy nem vagyoni kárért és jogsérelemért, valamint egyéb következményért kizárólag az adott Felhasználó tartozik felelősséggel.

Amennyiben a Felhasználó magatartása következtében vagy azzal összefüggésben harmadik személy vagy bármely hatóság, illetve bíróság a kaloriabazis.hu weblappal szemben bármilyen igényt támaszt, illetve eljárást indít, a Felhasználó köteles minden, a kaloriabazis.hu weblap által megkövetelt intézkedést megtenni ezeknek való megfelelés érdekében.
A Felhasználó köteles a kaloriabazis.hu weboldalnak megtéríteni minden olyan kárt, vagyoni hátrányt és költséget, ami a kaloriabazis.hu weboldalt a Felhasználó bármely jogellenes magatartása miatt vagy azzal összefüggésben vagy a felhasználási feltételek megszegése miatt éri.

A Felhasználó felelőssége a szolgáltatás igénybevételével összefüggésben elkövetett jogsértésért a regisztráció megszűnését követően is fennáll.

9.
A fórum használati feltételei és megsértésük következményei

Tilos már létező felhasználói névhez nagyon hasonló, olyan új névvel regisztrálni, amely alkalmas a többi felhasználó megtévesztésére vagy az "alteregó" lejáratására.
Tilos továbbá olyan felhasználói nevet választani, amely más személyiségi jogait sérti, vagy vulgáris, kulturálatlan, faji, vallási, politikai vagy egyéb megkülönböztetésre alkalmas szót/szavakat tartalmaz.
Ilyen esetben a kaloriabazis.hu jogosult a Felhasználót az oldal használatából kizárni.

A fórumban tilos a személyeskedés, az obszcén és vulgáris szavak alkalmazása, a faji, nemzeti, vallási, nemi, politikai és egyéb megkülönböztetés, előítélet használata.
Az ilyen hozzászólások mindenfajta figyelmeztetés nélkül törlésre kerülnek.

Szigorúan tilos bármilyen, a Magyar Köztársaság Büntető Törvénykönyvének hatálya alá eső illegális tevékenység, törvénysértés elkövetésére bujtó hozzászólások beírása vagy ilyen tartalommal rendelkező képek, weboldalak linkelése vagy az azokra való hivatkozás.
Ilyen esetben a Felhasználó azonnali hatállyal kitiltásra kerül.

A fórumban tilos bármilyen nyílt vagy burkolt reklám célú hozzászólás beküldése, továbbá tilos ugyanazt a hozzászólást többször beküldeni.
Az ilyen hozzászólások figyelmeztetés nélkül törlésre kerülnek.

A felhasználó a hozzászólás elküldésével lemond szerzői jogáról, melyet követően semmilyen anyagi, vagy más jellegű követeléssel nem élhet az írt vélemény tartalmát illetően.

A kaloriabazis.hu a fórumra írt hozzászólások tartalmáért és hitelességéért nem vállal felelősséget.
Ennek következtében a kaloriabazis.hu a fórumon közölt esetleges helytelen adatokból származó károk miatt semmiféle módon nem vonható felelősségre.

Tilos a fórumon található bejegyzések engedély nélküli utánközlése akár elektronikus, akár nyomtatott formában, bármilyen szöveges vagy képi információról legyen is szó.

A kaloriabazis.hu fenntartja a jogot a fórum használatának korlátozására vagy a fórum megszüntetésére, amennyiben érdekei ezt kívánják.
A kaloriabazis.hu fenntartja a jogot a fórum szabályainak megváltoztatására előzetes figyelmeztetés nélkül.

10.
Felhasználási feltételek megsértésének következménye

A kaloriabazis.hu weboldal által nyújtott szolgáltatások kizárólag a hatályos jogszabályok keretei között, harmadik személyek és a kaloriabazis.hu weboldal jogainak sérelme nélkül, illetve a jelen Felhasználási feltételek betartása mellett vehetőek igénybe.
Amennyiben valamely Felhasználó megsérti a kaloriabazis.hu weboldal jelen Felhasználási feltételeit és/vagy jogszabályba ütközően, és/vagy visszaélésszerűen veszi igénybe a kaloriabazis.hu szolgáltatásait, a kaloriabazis.hu jogosult a Felhasználó hozzáférési jogait felfüggeszteni, megszüntetni, továbbá felhasználói adatait és a Felhasználó által összegyűjtött, illetve közzé tett vagy elérhetővé tett információkat, tartalmakat előzetes értesítés nélkül törölni.

Amennyiben a kaloriabazis.hu tudomására jut, hogy szolgáltatásai keretén belül a Felhasználó jogsértő információt, tartalmat helyezett el a weboldalon, a vonatkozó jogszabályi követelményeknek megfelelően jár el az információ eltávolítása vagy a hozzáférés nem biztosítása tekintetében, beleértve a kaloriabazis.hu weboldal saját publikációi tartalmának előzetes értesítés nélküli módosítását illetve törlését is.

11.
Adatvédelem

A kaloriabazis.hu szolgáltatásának igénybevétele közben megadott elérhetőségi információkat (user név, e-mail cím) a kaloriabazis.hu harmadik fél számára nem adja át.
Az ezen felül rögzített információkat (étkezések, sportok, testsúly és egyéb adatok) KIZÁRÓLAG ÖSSZESITETT FORMÁBAN a kaloriabazis.hu saját szolgáltatásának javítására, statisztikai célzattal felhasználhatja (összfogyás kiszámolása, napi elfogyasztott kalóriák összegzése).
A felhasználók EGYÉNI tevékenységét a kaloriabazis.hu kiemelt diszkrécióval kezeli, harmadik félnek nem adja át! A felhasználók a saját felvitt ételeiket, italaikat, receptjeiket elkülönített adatbázisban használhatják, de a kaloriabazis.hu fenntartja a jogot, hogy a saját használatra felvitt ételek, italok, receptek adatait a közös adatbázisba átmásolhassa.
Az adatbázisban szereplő ételek, italok, receptek, ahol a forrás nincs külön megjelölve, saját gyűjtésből származnak, közvetlen másolásuk törvénybe ütközik, ezért azok felhasználása más oldalakon csak az üzemeltető előzetes engedélyével lehetséges.


 